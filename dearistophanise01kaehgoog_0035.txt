..27-

vestigia non sine miseratione quadam deprehendimus in fa·
bula Ecclesiazusarum, ad cuius chorum paulo accuratius trac·
’ tandum iam appellamus animos, ,

Sed priusquam ad* chori ipsius rationem exponendam
accingamur, de totius fabulae argumento nonnulla erunt prae·
monenda.

Ι.

Ilo argumento et dispositione fabulae.

Quam tractaturi sumus quaestionem, eam in singulis re-
bus non bene profligari posse arbitramur, nisi prius universa
fabula in uno conspectu posita et quid agatur et quomodo
agatur, spectaverimus. Qua in re, unde argumentum sit in·
ventum, eam quaestionem, quippe quae nihil huc pertineat,
libenter iubebimus valere. Id agimus, ut percipiamus in-
dolem et naturam fabulae, qualem habemus traditam. Et si
totam contemplamur, quamquam profecto iure Odofredus
Mueller ¹¹) mihi videtur perfectissimis Aristophanis comoediis
eam adnumerasse, tamen certo quodam discrimine seiungitur
ab aliis, quae eadem laude dignae sunt. Est enim genere
mixto et ambiguo et praeter argumentum eforo et re pu·
blica repetitum, quod unum omnibus fere antea comoediis
Aristophaneis est subiectum, prima assumpsit res domesticas.
Quod cave, ne parum respicias, cum hac in re appareant
prima initia eius comoediarum generis, quod ad humiliora
delapsum una curn re publica chororum exuit et adiumentum
et splendorem. Quamquam non potest negari etiam in pri-
oribus fabulis inesse, quae ad vitam privatam pertineant,
velut in Equitum et Nubium partibus prioribus. Verum ta·
men hoc intercedit discrimen, quod res domesticae eo modo
consilio ibi sunt admissae, ut haberet poeta, quod quasi fun·
damentum substrueret actioni paulo post transiturae ad rem
publicam. Erat enim argumentum non semper eiusmodi, ut
aeque atque in Acharnensibus et Lysistrata statim ab initio
pansis velis per altum mare ferretur comoedia. Sed tamen,
si poetae ora erat legenda, priusquam praeberet carbasa ventis

11) Cf. Hister. litter. Graec. vol. 11 odit tort. p. 231. Idem iudicarunt
Bestius in libro, qui ost de numero histrien. Aristoph. p. 109, Droysonus in
versionis praelatione,

 

