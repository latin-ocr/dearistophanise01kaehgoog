434...

lam vides quantopere per se laboret illa sententia. Sed
labefactatur magis etiam ea re, quod ab Engero et Amoldtio
nulla est gravior causa allata, cur mulieres rusticae, quas statu·
erant, non redirent ad orchestram neque cum Praxagora spec·

tarentur in pulpito. Etenim si illinc erant una profectae cum
urbanis, cur postea nulla excusatione a poeta facta non redi·
erunt, cum illae ad pristinum locum reverterentur? Nam ad
consilium in contione bene perfectum non minus valuerant
quam amicae urbanae. Nonne id plane abhorret ab Aristo-
phanis comoediarum consuetudine, et spectatoribus rusticarum
mulierum fuga et deserti0, ut ita dicam, nonfuit iure aeque
admiranda, atque quod ex illorum sententia postea salta·
tricum caterva est subito immissa? Mihi quidem, si chorus
non redisset idem, qui ex orchestra profectus erat, certe per
Praxagoram in eius ad chorum oratione videtur Aristophani
excusandum fuisse.

Retineo igitur sententiam supra indicatam universum
chorum, quiex orchestra ad contionem profectus erat, epi-
parodum in orchestram fecisse. At quae sunt intellegendae
comites Praxagorae in scaenam advenisse? Nam eam ex
contione non revertisse solam non facile erit, quin concedat.
Si comparamus ex Pacis fabulae vv. 729 sqq.:

ἡμεῖς δὲτέως τάδετὰ σκεύη παραδόντες

τοῖς ἀκολούθοις δῶμεν σώζειν, ὡς εἰώθασι μάλιστα

περὶ τοὶς οκήνας πλεῖστοι κλέπτοι κυπτάζειν καὶ κακοποιεῖν.
’ ἀλλὰ φυλάττετε τοῦτ’ ἀνδρείως·

haud scio, an omnes difficultates facile removeantur. Oppor-
tune nimirum Praxagoram ducem sunt secutae comites ne-
que opus erat hanc rem coram spectatoribus explicare vel
excusare. Quae cum illam non possent amplius sequi, apte
demittebantur in orchestram ea causa prolata, ut choreuta-
rum pristinum vestitum plane restituerent. Et praeter histri·
onum choreutarumque iustum numerum etiam paucas alias
personas fuisse ad fabulam agendam necessarias, pro certe
demonstratur vv. 833, 867 sq. et anicularum de iuvene con·
tentione100). Quamquam περιστίαρχος, qui v. 128 iubetur
circumferre mustelam, meo quidem iudicio non aderat in

100) Gi ungarum ll p. 260, Boanum l, 1 p. 112.

 

