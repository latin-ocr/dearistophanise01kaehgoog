..31-

gora uxore obiurgatione denuo emicat futurae comoediae
imago Dixerit fortasse quispiam, hoc coniugis cum viro
congressu poetam non potuisse carere et praeterea in eo
inesse satis, ¹quo notetur feminarum astutia et procacitas.
Concedo utrumque. Sed quid lucri capitur ex hac cavilla·
tione, quoniam postea nil sequitur, quod inde pendeat? Et
si quis nostrum locum comparaverit cum Lysistratae vv. 829
sqq, ubi Cinesias cum uxore perfida congreditur, facile in· g
telleget, quid inter fabulam vere antiquam et nostram intersit
discriminis. Nam quae illic aguntur, cum aliis rebus com·
menticiis bene sunt coniuncta et adaequata, id quod inde
optime perspicitur, quod Cinesias ad uxorem domandam non
eis rebus utitur, quae re vera suppeditabant civi Atheniensi,
sed ipse quoque agit ex natura ficta et fabulae condicioni
adaequata. Sed in Ecclesiazusis etsi agitur causa, quae non
est vera, tamen poeta quam maxime est imitatus veritatem.
Neque quidquam est, quod fiat contra rerum naturam, sed
geruntur omnia ex hominum more et consuetudine. Quo
. fit, ut nihil graviorum sententiarum in eo sermone reperiatur.
Hae enim pendent ex causis animo et cogitatione inventis,
non ex rebus, quas in usu et consuetudine vitae aurium
vel oculorum opera perceptas imitantur poetae. Atque ita
res iacet humi', ut si ex tota comoedia nihil nisi hic locus
superesset, ne poetae quidem nomine asservat0, profecto vix
esset quisquam, qui Aristophani vel alii, quorum comoedia
prisca virorum est, hoc fragmentum attribueret.

Peracta obiurgatione iam ad »agona«, quem nuncupavit
Zielinskius, accinguntur. Cuius de forma pro reliquis muti·
lata et Pluti simillima nonest, quod pluribus dicam, cum
westphaliusff) et Zielinskius¹⁷) satis ea de re egerint. Ve-
rum non solum forma antiqua est neglecta, sed ne in re
quidem et sententiis pristina consuetudo servata. Nam quae
aguntur, ab illis, quae in fabulae prologo erant proposita,
prorsus sunt aliena (cf. vv. 174 sqq, 193 sqq, 205 sqq).
Non enim pertinent ad rei publicae salutem, sed ad virorum
feminarumque libidines fabulose explendas. Eiusdemque
sunt generis, quae inde subsequuntur. Etenim cum neque
Praxagora ipsa neque aliae mulieres ad rei publicae guber·

. —m-——a-

16) Of de re metrica Graecorum vol. Il, p. 402 ann. 1.
17) ct. l l. p. 28 sqq. '

 

